---
sidebar_position: 7
---

# Alerting

Configura le notifiche di allarme e monitora i problemi attivi su tutte le tue organizzazioni e sistemi.

:::info ALPHA
L'interfaccia di alerting è attualmente in alpha. Alcune funzionalità e schermate potrebbero cambiare nelle versioni future.
:::

## Panoramica

La funzionalità di Alerting fornisce una vista centralizzata di tutti gli allarmi attivi dai tuoi sistemi gestiti e ti permette di configurare come vengono consegnate le notifiche. Si integra con Grafana Mimir Alertmanager per una gestione degli allarmi affidabile e multi-tenant.

Dalla pagina Alerting puoi:

- Visualizzare gli allarmi attivi e restringerli per gravità, tipo di allarme, sistema, azienda, stato di silenziamento o assegnatario
- Configurare notifiche email, webhook e Telegram per la tua organizzazione
- Marcare ogni destinatario con le severità da ricevere (`critical`, `warning`, `info`, oppure tutte)
- Scegliere lingua e formato del corpo email per ogni destinatario
- Consultare lo storico degli allarmi di ciascun sistema

## Accesso

La pagina Alerting è accessibile dal menu laterale alla voce **Alerting**. I due tab hanno permessi diversi:

- Tab **Allarmi** — richiede `read:systems` (admin, support, reader). Per creare o rimuovere silences serve `manage:systems`.
- Tab **Configurazione alerting** — richiede `read:alerts` (solo admin/super); `manage:alerts` per salvare o rimuovere una configurazione.

## Selezione organizzazione

Il filtro **Azienda** in cima al tab **Allarmi** restringe la lista a una o più organizzazioni della tua gerarchia. Lo vedono Owner, distributori e reseller; i customer vedono solo i propri allarmi, quindi per loro il filtro non compare. Il tab **Configurazione alerting** invece opera **sempre** sulla propria organizzazione — non mostra mai la configurazione di un'altra organizzazione, indipendentemente dal valore del filtro.

## Allarmi attivi

Il tab **Allarmi** mostra tutti gli allarmi attualmente attivi per le organizzazioni nel tuo perimetro, recuperati in tempo reale da Alertmanager.

### Campi dell'allarme

Ogni riga della tabella mostra:

| Colonna | Descrizione |
|---------|-------------|
| **Gravità** | Badge colorato: Critical (rosso), Warning (arancione), Info (blu) |
| **Allarme** | Tipo di allarme (es. `ServiceDown`, `BackupFailed`) con il suo riepilogo; il badge **Silenziato** segnala gli allarmi silenziati |
| **Sistema** | Sistema che ha generato l'allarme |
| **Azienda** | Organizzazione a cui appartiene il sistema |
| **Iniziato** | Quando l'allarme ha iniziato a scattare, come tempo relativo e assoluto |
| **Assegnato a** | Utente che sta gestendo l'allarme, se presente |

**Dettagli** apre un pannello laterale con la descrizione completa, il sistema, l'ora di inizio, l'assegnatario e, per gli allarmi silenziati, la scadenza del silenziamento. Il menu della riga contiene le azioni descritte in [Lavorare sugli allarmi](#lavorare-sugli-allarmi).

### Livelli di severità

| Livello | Significato | Uso tipico |
|---------|-------------|------------|
| **Critical** | Sistema down o perdita dati imminente | Azione immediata richiesta |
| **Warning** | Stato degradato o soglia in avvicinamento | Azione necessaria a breve |
| **Info** | Evento informativo | Nessuna azione immediata |

### Filtri

I filtri in cima alla pagina si combinano tra loro: i valori scelti dentro uno stesso filtro sono alternativi, filtri diversi devono valere tutti.

- **Gravità**: uno o più tra Critical, Warning, Info
- **Allarme**: uno o più tipi di allarme (es. `ServiceDown`, `BackupFailed`), con casella di ricerca
- **Sistema**: uno o più sistemi, con casella di ricerca
- **Azienda**: una o più organizzazioni della tua gerarchia (non compare ai customer)
- **Stato**: Non silenziato, Silenziato o entrambi; di default sono elencati solo gli allarmi non silenziati
- **Assegnato a**: Non assegnato, te stesso o utenti specifici (richiede `read:users`)

**Ordina** dispone la lista per ora di inizio (default, i più recenti prima), gravità, nome dell'allarme o assegnatario. **Reimposta filtri** ripristina i valori di default. La lista si aggiorna da sola ogni 20 secondi mentre il tab è visibile.

## Lavorare sugli allarmi

Ogni allarme attivo offre un set di strumenti di collaborazione, disponibili dalla riga dell'allarme:

### Presa in carico

**Assegna a me** indica che stai lavorando sull'allarme. Un solo assegnatario per allarme: assegnarsi un allarme già preso da qualcun altro esegue un **subentro** (il precedente assegnatario resta registrato nella timeline delle attività). Non esiste la rimozione manuale dell'assegnazione: viene **rilasciata automaticamente** quando l'allarme si risolve. L'assegnatario corrente è mostrato sulla riga dell'allarme, così il team sa sempre chi se ne sta occupando.

L'assegnazione è solo self-service (assegni sempre te stesso) e richiede `manage:systems`.

### Silenziamenti

Un allarme può essere **silenziato** per una durata a scelta con un commento opzionale: le notifiche si fermano mentre l'allarme resta visibile come silenziato. Modificando il silenziamento se ne aggiorna la scadenza o il commento; rimuovendolo le notifiche riprendono. I silenziamenti richiedono `manage:systems`.

### Note

È possibile aggiungere **note** libere a un allarme in qualsiasi momento, indipendentemente dai silenziamenti — utili per registrare osservazioni o passaggi di consegne. Le note compaiono nella timeline come eventi `note_added`.

### Timeline delle attività

Ogni allarme conserva una timeline con l'intera cronologia di collaborazione: silenziato / silenziamento aggiornato / riattivato, assegnato / rilasciato (incluso il rilascio automatico alla risoluzione) e note, ciascuno con autore e data.

## Configurazione alerting

Il tab **Configurazione alerting** ti permette di definire chi viene notificato quando un allarme scatta nella tua organizzazione. Quello che salvi qui è il tuo **layer** — il server lo unisce ai layer di tutte le organizzazioni sopra di te nella gerarchia (Owner → Distributor → Reseller → Customer) e pusha la YAML Alertmanager risultante a Mimir.

### Cosa vedi tu vs. cosa vede Mimir

Quello che vedi in questo tab è sempre **e solo** il tuo layer. Non vedi mai i layer delle organizzazioni sopra di te, e le organizzazioni sotto di te non vedono mai il tuo. La configurazione effettiva mergiata viene calcolata server-side al momento del render e non lascia mai il backend; non oltrepassa mai il confine del tenant.

Questo isolamento è intenzionale: confina URL dei webhook, token Telegram e indirizzi email destinatari all'organizzazione che li ha digitati.

### Contratto additivo

I layer sono additivi. Un discendente può **aggiungere** destinatari su quanto configurato dall'antenato, ma non può rimuovere o disabilitare canali che un antenato ha abilitato. Per esempio:

- L'Owner abilita `email` globalmente e aggiunge `noc@msp.example` → ogni tenant sotto eredita entrambi.
- Un Reseller può aggiungere `noc@reseller.example` sopra — ora entrambi gli indirizzi ricevono gli allarmi che li riguardano.
- Lo stesso Reseller **non può** spegnere `email` per il proprio sottoalbero. Solo l'Owner può disabilitare globalmente un canale; per i ruoli non-Owner, un `false` esplicito su un toggle viene normalizzato a `null` ("nessuna opinione") al salvataggio.

### Forma della configurazione

Il layer è un oggetto JSON flat con tre toggle di canale e tre liste di destinatari:

```json
{
  "enabled": { "email": true, "webhook": null, "telegram": null },
  "email_recipients": [
    { "address": "noc@org.example", "severities": ["critical","warning"], "language": "it", "format": "html" }
  ],
  "webhook_recipients": [
    { "name": "ops-slack", "url": "https://hooks.slack.com/services/T000/B000/XXX", "severities": ["critical"] }
  ],
  "telegram_recipients": [
    { "bot_token": "123456789:ABCDEFabcdef...", "chat_id": -1001234567890, "severities": [] }
  ]
}
```

#### Toggle dei canali (`enabled`)

Ogni canale è tri-stato:

| Valore | Significato |
|--------|-------------|
| `true` | Canale abilitato a questo layer |
| `false` | Canale disabilitato a questo layer (solo Owner; per i non-Owner `false` viene normalizzato a `null` al salvataggio) |
| `null` | Nessuna opinione a questo layer; lo stato effettivo eredita da un eventuale antenato che ha preso posizione. Se nessun layer abilita il canale, resta off. |

#### Destinatari email (`email_recipients`)

| Campo | Tipo | Descrizione |
|-------|------|-------------|
| `address` | string | Indirizzo email che riceve la notifica |
| `severities` | string[] | Sottoinsieme di `["critical","warning","info"]`. Array vuoto = "tutte le severità" |
| `language` | string | `en` o `it`. Determina lingua del subject e del body del template renderizzato |
| `format` | string | `html` (default, multipart HTML primario + text fallback) o `plain` (body solo testo) |

#### Destinatari webhook (`webhook_recipients`)

| Campo | Tipo | Descrizione |
|-------|------|-------------|
| `name` | string | Etichetta descrittiva del target (mostrata nella UI) |
| `url` | string | Endpoint HTTPS/HTTP. Validato lato server: loopback, RFC1918, RFC6598 CGNAT, link-local, multicast e metadata cloud sono rifiutati |
| `severities` | string[] | Stessa semantica delle email |

#### Destinatari Telegram (`telegram_recipients`)

| Campo | Tipo | Descrizione |
|-------|------|-------------|
| `bot_token` | string | Token ottenuto da `@BotFather` |
| `chat_id` | integer | Id numerico della chat (positivo per utenti, negativo per gruppi/canali) |
| `severities` | string[] | Stessa semantica delle email |

### Scope per severità

L'array `severities` di ciascun destinatario controlla quali severità riceve:

- **Vuoto (`[]`)** — il destinatario riceve **ogni** severità. È il default per un indirizzo "catch-all".
- **Sottoinsieme (es. `["critical"]`)** — il destinatario riceve **solo** quelle severità.

Mimir Alertmanager espande un receiver per severità, con un nome per tenant (`<org_id>-severity-critical-receiver`, `-warning-`, `-info-`); un destinatario con `severities=[]` finisce in tutti e tre.

### Merge nella gerarchia

Quando il server renderizza la configurazione effettiva per un tenant, percorre la catena da Owner fino al tenant e unisce i layer con queste regole:

- **Toggle dei canali** — OR logico: se un qualunque layer della catena abilita un canale, il canale è on per il tenant.
- **Destinatari** — union con dedup stabile. Chiavi di dedup: `address` per email, `url` per webhook, `(bot_token, chat_id)` per Telegram. In caso di collisione di `language` o `format`, vince la prima occorrenza (più vicina all'Owner).
- **`severities` per destinatario** — union; se una qualunque copia che contribuisce ha `severities=[]` (tutte), la copia mergiata si allarga a `[]` (lo scope più largo vince sempre).

### Esempio: layer di livello customer che aggiunge notifiche

Supponi che l'Owner abbia già abilitato l'email con `noc@msp.example` per tutte le severità. Un Customer aggiunge questo layer per la propria organizzazione:

```json
{
  "enabled": { "email": null, "webhook": null, "telegram": null },
  "email_recipients": [
    { "address": "oncall@customer.example", "severities": ["critical"], "language": "en", "format": "plain" },
    { "address": "manager@customer.example", "severities": [], "language": "it", "format": "html" }
  ],
  "webhook_recipients": [],
  "telegram_recipients": [
    { "bot_token": "123456789:ABCDEFabcdef...", "chat_id": -1001234567890, "severities": ["critical","warning"] }
  ]
}
```

Cosa consegna Mimir per questo customer:

- `oncall@customer.example` riceve **solo** gli allarmi critical come email in inglese plain text.
- `manager@customer.example` riceve **tutti** gli allarmi come email HTML in italiano.
- `noc@msp.example` dell'Owner continua a ricevere tutti gli allarmi (ereditato).
- La chat Telegram riceve gli allarmi **critical e warning** (il toggle `telegram` dell'Owner non era on, quindi questi `telegram_recipients` non scattano finché un antenato non abilita il canale Telegram — solo l'Owner può abilitare globalmente un canale).

### Salvare e rimuovere un layer

- **Salva configurazione** persiste il tuo layer e triggera un re-render + push a Mimir per ogni tenant della tua gerarchia. La response riporta `affected_tenants` e `propagated_to`; eventuali fallimenti per tenant compaiono come warning senza rollback del salvataggio (Mimir può essere riconciliato salvando di nuovo).
- **Rimuovi questa configurazione** cancella il tuo layer per intero. Il tuo contributo sparisce dalla config mergiata; i layer degli antenati (Owner / Distributor / Reseller) restano intatti e continuano a scattare. Per silenziare completamente un tenant, ogni layer della sua catena deve eliminare il proprio contributo.

## Allarmi a livello di sistema

Nella pagina di dettaglio di ciascun sistema trovi due widget aggiuntivi:

:::note
`LinkFailed` è l'alert interno per l'heartbeat creato da Collect. Segue il timeout heartbeat configurato (10 minuti di default), separato dalla soglia di stato del sistema usata in Sistemi, e può restare attivo fino a 10 minuti dopo che il sistema torna a inviare heartbeat.
:::

### Card Allarmi attivi

Mostra gli allarmi attualmente attivi per quel sistema specifico, filtrati per la system key. Ogni voce mostra nome allarme, severità, stato, riepilogo e ora di inizio. Se il sistema non ha allarmi attivi, viene mostrato un messaggio di stato vuoto.

### Pannello Storico allarmi

Mostra una tabella paginata degli allarmi risolti per il sistema, con colonne per nome, severità, stato, riepilogo, inizio e fine. Lo storico viene recuperato dal database locale dove gli allarmi risolti vengono salvati tramite i webhook di Alertmanager.

Puoi cambiare la dimensione della pagina (5, 10, 25, 50, 100) e navigare tra le pagine usando i controlli di paginazione in fondo alla tabella.

## Accesso ad Alertmanager circoscritto alla macchina

Ogni sistema (macchina) ha un accesso isolato alle API di Alertmanager. Quando un sistema si autentica con HTTP Basic Auth (credenziali di sistema), può soltanto:

- **Vedere i propri allarmi** - Il proxy filtra automaticamente i risultati per mostrare solo gli allarmi con la label `system_key` del sistema
- **Creare silenziamenti per i propri allarmi** - I silenziamenti vengono automaticamente circoscritti al `system_key` del sistema, anche se nella richiesta viene passato un valore diverso
- **Gestire i propri silenziamenti** - Il sistema può leggere, modificare o eliminare solo i silenziamenti che puntano esplicitamente al proprio `system_key`

Questo impedisce a un sistema di interferire con gli allarmi o i silenziamenti di altri sistemi della stessa organizzazione.

## Notifiche email

Quando le notifiche email sono abilitate, gli allarmi vengono consegnati da Alertmanager usando template personalizzati per la piattaforma. Ogni email include:

- Il nome e la severità dell'allarme
- La system key e l'eventuale label service
- Riepilogo e descrizione localizzati (nella lingua scelta per ciascun destinatario)
- Il timestamp di firing o risoluzione
- Un pulsante **Visualizza sistema** che linka direttamente alla pagina di dettaglio del sistema

I template sono disponibili in **inglese** e **italiano**. La lingua viene scelta **per destinatario** tramite il campo `language` di ogni voce in `email_recipients[]` — destinatari diversi della stessa organizzazione possono ricevere rendering in lingue diverse. Allo stesso modo, ogni destinatario sceglie il proprio `format`: `html` per un corpo multipart con HTML primario, `plain` per un corpo solo testo (utile per sistemi di ticketing o bridge mail-to-chat).

## Notifiche Telegram

Quando le notifiche Telegram sono abilitate, gli allarmi vengono inviati come messaggi formattati a un bot Telegram. I messaggi usano la formattazione HTML e includono nome allarme, severità, system key e riepilogo localizzato.

:::note
I messaggi Telegram sono limitati a 4096 caratteri. Per descrizioni di allarme molto lunghe, il messaggio potrebbe essere troncato. Per allarmi con metadati estesi, considera di usare email o webhook.
:::

### Passaggio 1 — Crea un bot Telegram

1. Apri Telegram e avvia una conversazione con **[@BotFather](https://t.me/BotFather)**
2. Invia il comando `/newbot`
3. Segui le istruzioni: scegli un nome visualizzato e un username univoco (deve terminare con `bot`, es. `MyAlertsBot`)
4. BotFather risponde con un **bot token** nel formato `123456789:ABCDEFabcdef...` — copialo

### Passaggio 2 — Ottieni il chat ID

Il `chat_id` è l'identificatore numerico della destinazione (un utente privato, un gruppo o un canale).

**Per una chat privata con te stesso o un utente specifico:**

1. Apri Telegram e avvia una conversazione con il tuo nuovo bot (cerca il suo username)
2. Invia qualsiasi messaggio al bot (es. `/start`)
3. Apri il seguente URL nel browser, sostituendo `<BOT_TOKEN>` con il tuo token:

   ```
   https://api.telegram.org/bot<BOT_TOKEN>/getUpdates
   ```
   Eventualmente, potresti trovare il `chat_id` anche nell'URL della conversazione con il bot, nel formato `https://web.telegram.org/z/#-<CHAT_ID>` (nota il segno negativo per le chat private)
4. Trova il campo `"id"` all'interno dell'oggetto `"chat"` nella risposta JSON — quello è il tuo `chat_id` (un intero positivo, es. `123456789`)

**Per un gruppo o canale:**

1. Aggiungi il tuo bot al gruppo o canale come **amministratore**
2. Invia un messaggio nel gruppo in modo che Alertmanager abbia qualcosa da leggere
3. Chiama `getUpdates` come sopra — il `chat_id` per gruppi e canali è un numero **negativo** (es. `-1001234567890`). Eventualmente, potresti trovare il `chat_id` anche nell'URL della conversazione con il bot, nel formato `https://web.telegram.org/z/#-<CHAT_ID>` (nota il segno negativo per gruppi/canali)

### Passaggio 3 — Aggiungi il destinatario Telegram al tuo layer

Aggiungi una voce a `telegram_recipients`; abilitare il canale con `enabled.telegram = true` è necessario solo a livello Owner (il canale si propaga additivamente verso il basso).

| Campo | Tipo | Descrizione |
|-------|------|-------------|
| `bot_token` | string | Il token fornito da BotFather |
| `chat_id` | integer | L'ID numerico della chat Telegram (positivo per utenti, negativo per gruppi/canali) |
| `severities` | string[] | Sottoinsieme di `["critical","warning","info"]`. Array vuoto = tutte le severità |

Esempio (layer Owner che abilita Telegram per tutto l'albero):

```json
{
  "enabled": { "email": null, "webhook": null, "telegram": true },
  "email_recipients": [],
  "webhook_recipients": [],
  "telegram_recipients": [
    { "bot_token": "123456789:ABCDEFabcdef...", "chat_id": -1001234567890, "severities": [] }
  ]
}
```

È possibile definire più destinatari per inviare gli allarmi a più bot o chat contemporaneamente. I messaggi Telegram sono attualmente sempre renderizzati in inglese.

## Argomenti correlati

- [Gestione Sistemi](../systems/management.md)
- [Registrazione Sistema](../systems/registration.md)
- Documentazione per sviluppatori: [Guida integrazione alerting](https://github.com/NethServer/my/blob/main/services/mimir/docs/alerting-it.md) (per integrare nuovi sistemi con l'API Alertmanager)
